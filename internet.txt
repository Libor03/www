Internet a WWW
Principy Internetu 
Internet  je  celosvětová  počítačová  síť,  která  spojuje  jednotlivé  menší  sítě.  Název  pochází  z  anglického  slova network  (síť), podle  něhož  tradičně  názvy  amerických  počítačových  sítí  končily „-net“,  a  mezinárodní  (původně  latinské)  předpony inter-(mezi), vyjadřující, že internet propojil a vstřebal různé lokální sítě. Pro  přenos  dat  prostřednictvím  internetu  se  používá  rodina  protokolůTCP/IP  (Transmission  Control  Protocol/Internet Protocol) – systém komunikačních pravidel pro různé síťové vrstvy. Sítě jsou propojovány hierarchickým způsobem – jeden významnější poskytovatel (upstream provider) se tak vůči druhému stává  poskytovatelem  konektivity  a  menší  poskytovatelé  zase  disponují  menšími  sítěmi  dalších  lokálních  poskytovatelů(downstream  provider). Internet  service  provider  (ISP),  poskytovatel  internetového  připojení,  je  firma  nebo  organizace prodávající nebo poskytující přístup do Internetu a příbuzné služby. Páteřní  spoje  internetu  jsou  dnes  realizovány  zejména  pomocí  optických  kabelů.  Nejproblematičtějším  místem  se  stává  tzv. "poslední míle", tj. způsob, jak připojit k páteřní síti koncové uživatele. V současnosti existuje několik možností pro připojení počítače k internetu: pomocí telefonní linky (majitelem linky je telefonní operátor), pomocí kabelové televize nebo vyhrazené linky,  pomocí  satelitní  datové  sítě,  pomocí  pozemní  bezdrátové  datové  sítě,  pomocí  mobilní  telefonní  sítě,  pomocí  elektrické napájecí sítě ...Kdyby  zůstala  striktně  zachována  hierarchičnost  Internetu,  procházela  by  většina  spojení  přes  páteřní  propojovací  body,  tzv. NAP (Network Access Point), které se většinou nacházely v zámoří a provoz Internetu by z toho důvodu byl velmi neefektivní a pomalý. V  průběhu  90.  let  docházelo  ke  vzniku  tzv. peeringových  center.  Peering  je  přímé  propojení  mezi  poskytovateli  za  účelem vzájemného a přímého předávání dat. Tento neutrální peeringový bod vznikl pro ČR v Praze a jeho provoz zajišťuje sdružení NIX.CZ. Internet nikdo nevlastní, dění kolem internetu řídí a organizuje několik skupin a výborů, které jsou složené z odborníků a jsou nezávislé na státech nebo komerčních organizacích. Nejvýznamnější je Internet Society (ISOC) - mezinárodní organizace pro globální koordinaci a kooperaci v rámci internetu. 

Vývoj Internetu 
Internet  původně  vznikl  na  konci  60.  let  v  době  studené  války  jako  vojenský  experiment,  který  měl  ověřit  určité  principy v oblasti  datových  komunikací  (zda  je  data  možné  přenášet  nejen  v  souvislém  proudu,  ale  i  v  malých  celcích,  tzv.  datových paketech). K ověření těchto principů byla vybudována experimentální síťARPANET (byla financována vojenskou grantovou agenturou Advanced  Research  Projects  Agency  –  ARPA).  Síť  byla  uvedena  do  provozu  v  roce 1969.  Po  ukončení  experimentu  předala agentura ARPA síť akademickým institucím v USA. Během  70.  a  80.  let  se  na  původní  ARPANET  připojovaly  stále  další  akademické  sítě  a  k  1.  lednu 1983    přešla  celá  tato soustava sítí na používání protokolůTCP/IP.  V roce 1986 došlo ke změně  financování internetu – aktivitu  v tomto směru přebírá civilní  grantová agentura NSF (National Science Foundation). Ta se rozhodla posílit a dobudovat vlastní páteřní síť a dala ji název NSFNET. V osmdesátých letech se k tomuto původně ryze americkému projektu začaly připojovat i některé zahraniční akademické instituce. Na počátku  90.  let  došlo  k otevření  této  celosvětové  sítě  i  pro  komerční  aktivity,  která  již  pod  názvem Internet  přestala  být současně  dotována  z  peněz  daňových  poplatníků.  V  její  soustavě  začaly  převažovat  soukromé  komerčně  provozované  sítějednotlivých poskytovatelů. V roce 1993 se k internetu připojují první česká místa, vzniká síť CESNET, propojující české vysoké školy.  

Adresování v Internetu 
Každý  počítač  připojený  k  internetu  má  svoji IP  adresu.  IP  adresa  je  32bitové číslo,  které  se  zapisuje  jako  4  desítková čísla v rozmezí  0  –  255  oddělená  tečkou  (např.  192.168.1.1).  Každé  z  těchto  4 čísel  reprezentuje  osm  bitů  adresy.  Celkový  počet různých IP adres je 232 = 4 294 967 296. V současném světě již tento počet přestává stačit, proto se připravuje zavedení nové verze systému IP čísel - tzv. IPv6. Pro  označování  zdrojů  na  internetu  se  nepoužívají  IP  adresy,  ale  tzv. doménová  jména,  aby  byla  pro člověka  lépe zapamatovatelná (např. cs.wikipedia.org). Tato jména se pak převádějí na IP adresy. DNS  (Domain  Name  System)  je  hierarchický  systém  doménových  jmen,  který  je realizován  servery  DNS  a  protokolem stejného  jména,  kterým  si  vyměňují  informace.  Jeho  hlavním  úkolem  a  příčinou  vzniku  jsou  vzájemné  převody  doménových jmen a IP adres uzlů sítě.
Prostor  doménových  jmen  tvoří strom.  V  kořeni  tohoto  stromu  je  speciální  vyhrazené  prázdné  doménové  jméno.  Pod  tímto kořenem jsou uspořádány všechny domény nejvyššího řádu. V další úrovni jsou domény 2. úrovně atd. (Viz obrázek.) Přidělování   a   správa   doménových   jmen   je   stejně   tak   hierarchická.   Např.   správce   domény   wikipedia.org   rozhoduje o přidělování domén 3. řádu končících na .wikipedia.org, aniž by musel toto přidělování konzultovat se správcem domény org. Domény nejvyššího řádu (Top Level Domain = TLD) dělíme na obecné (generické, gTLD) - například .com, .net, .org, .edu, ... a národní (ccTLD) - například .cz, .sk, .de, .ru, ... K ověření funkčnosti systému DNS slouží řádková utilita nslookup. 
